## Skąd się wzięła sztuczna inteligencja?

Sztuczna inteligencja jest dziś jedną z najszybciej rozwijających się dziedzin technologii. Jeszcze kilka lat temu mało kto wiedział, czym dokładnie jest AI, a jeszcze mniej osób interesowało się tym, jak działa. Tymczasem temat ten przeniknął już do znaczącej części pozostałych branż, a w przyszłości prawdopodobnie także do naszego codziennego życia.

Choć sama koncepcja „sztucznej inteligencji" pojawiła się już w latach 50. XX wieku, prawdziwy przełom nastąpił dopiero niedawno – wraz z pojawieniem się tzw. Dużych Modeli Językowych (LLM). Rok 2018 przyniósł dwa kluczowe wydarzenia: Google zaprezentował model BERT, który doskonale rozumiał język naturalny, a OpenAI rozpoczął prace nad swoją flagową serią modeli GPT, specjalizujących się w generowaniu tekstu przypominającego ludzki.

Jednak to GPT-2 z 2019 roku pokazał, że większe modele, zasilane ogromnymi zbiorami danych, mogą osiągać coraz lepsze rezultaty. Prawdziwą rewolucją okazał się jednak GPT-3 – model, który nie tylko imponował skalą, ale także umożliwił uczenie się nowych zadań na podstawie komend podanych przez użytkownika.

W 2022 roku udostępniono ChatGPT – interfejs oparty na GPT-3 i GPT-3.5, który umożliwił konwersację ze sztuczną inteligencją w swobodnym, łatwym w obsłudze interfejsie czatu. To właśnie wtedy sztuczna inteligencja po raz pierwszy dotarła do masowej publiczności. Miliony osób zaczęły wykorzystywać ChatGPT do pisania tekstów, kodowania, nauki języków czy rozwiązywania problemów.

Obecnie na rynku dostępne są setki modeli językowych, rozwijanych przez takie firmy jak Anthropic, Meta, Mistral, DeepSeek, Alibaba czy Google. Mimo to, wciąż to OpenAI i seria GPT wyznaczają kierunek rozwoju całej branży.

Mając na uwadze obecną liczbę dostępnych modeli, coraz większego znaczenia nabiera wybór odpowiedniego narzędzia do naszego zadania. W tym artykule skupię się na modelach LLM, chatbotach oraz analizie tekstu.

## Najważniejsze modele

### OpenAI Modele GPT i "o"

Modele GPT to najbardziej rozpoznawalne i wpływowe narzędzia sztucznej inteligencji, które w dużej mierze zdefiniowały obecny krajobraz generatywnej AI. Najnowsze z nich są **omnimodalne**, co oznacza, że potrafią przetwarzać tekst, obrazy, dźwięk, a nawet wideo – wszystko w ramach jednego systemu.

**Obecnie modele dzielimy na 2 główne serie**
1. Seria GPT (obecnie GPT-4.1) to wszechstronne modele ogólnego przeznaczenia. Są regularnie udoskonalane i trenowane na ogromnych zbiorach danych, doskonale sprawdzają się w konwersacjach, tłumaczeniach, podsumowaniach tekstu czy tworzeniu treści.
2. Seria „o" (np. o4-mini, o3) to nowa generacja modeli zaprojektowanych z myślą o głębokim rozumowaniu. Potrafią analizować złożone problemy, rozbijać je na części i samodzielnie oceniać poprawność własnych odpowiedzi. Można je określić jako modele „myślące" – działają wolniej, ale precyzyjniej.

**Kluczowe różnice**
1. GPT
1.1. Przeznaczenie – model uniwersalny i „konwersacyjny", zaprojektowany do generowania płynnych, kreatywnych i naturalnych odpowiedzi. Stawiaja na intuicyjną interakcję z człowiekiem i rozumienie intencji użytkownika.
1.2. Proces myślenia – opieraja się na wzorcach wyuczonych podczas treningu. Szybko i spójnie generuje odpowiedzi, ale potrafią czasem „halucynować", czyli tworzyć informacje, które brzmią prawdziwie, ale są niepoprawne.
1.3. Dostępność – dostępny zarówno w darmowym planie ChatGPT, jak i przez API.
2. "o"
2.1. Przeznaczenie – model do zadań wymagających precyzji, logiki i dłuższego namysłu. Doskonałe do programowania, matematyki, nauki i analizy, gdzie kluczowa jest spójność i poprawność rozumowania.
2.2. Proces myślenia – wykorzystuje technikę rozumowania „chain-of-thought" – analizuje problem krok po kroku, generuje różne warianty, weryfikuje je wewnętrznie i dopiero potem odpowiadaja. Dzięki temu jest znacząco dokładniejszy.
2.3. Dostępność – obecnie dostępny tylko w płatnych planach (od 20$ miesięcznie).

**Co wyróżnia te modele?**
- Naturalność – modele GPT doskonale rozumieją język naturalny i intencje użytkownika.
- Kreatywność – świetnie sprawdzają się w tworzeniu treści: opowiadań, scenariuszy, e-maili, a nawet poezji.
- Ogromne okno kontekstowe – GPT-4.1 obsługuje ponad 1 milion tokenów, a modele „o" do 200 tysięcy, co pozwala na analizę bardzo obszernych dokumentów, książek i innych danych wejściowych.

**Ograniczenia**
- GPT – świetne w konwersacjach i pisaniu, ale mniej precyzyjne w analizach. Potrafią wymyślać dane lub źle rozumieć pytania.
- Modele „o" – znacząco dokładniejsze, ale niedostępne w darmowym planie.
- Wiedza z 2024 roku – obecne modele mają „granicę wiedzy" w styczniu 2024 roku, co oznacza brak informacji o najnowszych wydarzeniach. Niektóre z nich potrafią jednak korzystać z internetu, co bywa pomocne, ale nie zawsze jest niezawodne

**Podsumowanie**
- Seria GPT zapoczątkowała erę generatywnej sztucznej inteligencji i pozostaje jej symbolem.
- Modele są trenowane na gigantycznych zbiorach danych, co wymaga olbrzymich zasobów obliczeniowych i energii.
- GPT to narzędzia „konwersacyjne", intuicyjne i kreatywne – idealne dla codziennego użytkownika.
- Seria „o" zapoczątkowała nową falę AI – modeli, które rozumieją, analizują i same się doskonalą.
- Wybór zależy od potrzeb: do swobodnych rozmów i pisania – GPT; do złożonych analiz – modele „o".

### Google Gemini

Gemini to odpowiedź Google na modele OpenAI (GPT) i Anthropic (Claude) – stworzony z myślą o natywnej multimodalności oraz głębokiej integracji z usługami Google, takimi jak YouTube, Search czy Workspace.

Choć seria modeli Gemini zadebiutowała dopiero w grudniu 2023 roku (wersją 1.0), to sama rewolucja, na której opierają się dzisiejsze LLM-y, zaczęła się znacznie wcześniej – w Google. W 2017 roku zespół badaczy tej firmy opublikował przełomowy artykuł *„Attention is All You Need"*, w którym po raz pierwszy zaprezentowano architekturę **Transformer**. To właśnie ona stała się fundamentem dla takich modeli jak BERT, GPT, Claude czy – właśnie – Gemini.

W odróżnieniu od GPT, który zaczynał jako model tekstowy, Gemini został zaprojektowany od początku jako model multimodalny. To znaczy, że nie tylko rozumie, ale i łączy różne typy danych – tekst, obraz, dźwięk i wideo – w jednej, spójnej analizie.

<img src="https://firebasestorage.googleapis.com/v0/b/flagship-8de31.firebasestorage.app/o/blogs%2FQytUFpb68boQeP4LyNkIOoO7b4nqyj?alt=media&token=3b0fa48f-ff0f-4723-9b49-1a8a8745c37a">
*Porównanie najnowszego modelu Gemini 2.5 Pro z innymi flagowymi modelami na stronie LMArena*

**Najnowszy model Gemini 2.5 powstał w 2 wersjach**
1. Pro - najpotężniejsza wersja modelu, skoncentrowana na dokładności odpowiedzi i najnowocześniejszej wydajności
2. Flash - błyskawicznie działająca wersja oferująca najbardziej zbalansowane możliwości

**Co wyróżnia te modele?**
- Ogromne okno kontekstowe – już od wersji 1.0 modele Gemini oferują imponujące okno kontekstowe – aż do 1 048 576 tokenów, co pozwala analizować dziesiątki tysięcy linii kodu, całe książki, a nawet godzinne nagrania wideo. To idealne rozwiązanie do złożonych analiz i podsumowań długich treści
- Architektura **Mixture-of-Experts (MoE)** – zamiast uruchamiać cały model za każdym razem, *MoE* wybiera tylko kilka wyspecjalizowanych „ekspertów" do danego zapytania. Efektem jest większa wydajność i szybsze odpowiedzi przy tej samej (lub większej) precyzji
- Prędkość odpowiedzi – dzięki nowej architekturze modele Gemini działają znacznie prześcigują inne flagowe modele
- Dostęp do najnowszych danych – Gemini 2.5 ma odcięcie informacji na styczeń 2025 i dodatkowo integruje się z Google Search, dzięki czemu ma dostęp do aktualnych danych – co wyróżnia go spośród wielu konkurencyjnych modeli
- Multimodalność od podstaw - Gemini rozumie tekst, obrazy, dźwięk i wideo, co czyni go jednym z najbardziej wszechstronnych modeli dostępnych publicznie
- Zintegrowany YouTube – jako jedyny model pozwala na analizowanie filmów YouTube na żywo z wklejonego linku
- Głębokie rozumowanie – Nowe wersje (szczególnie **Gemini 2.0 Flash Thinking i 2.5 Pro**) oferują znacznie lepsze rozumowanie złożonych poleceń oraz lepsze wnioskowanie logiczne i matematyczne

**Ograniczenia**
- Halucynacje – jak każdy LLM, Gemini może czasami generować fałszywe informacje, choć Google stale pracuje nad ograniczeniem tego zjawiska w najnowszych wersjach.
- Brak specjalizacji – model jest bardzo wszechstronny, ale przez to rzadko bywa najlepszy w jednej konkretnej dziedzinie (np. kodowaniu czy naukach ścisłych).
- Nadmierna ostrożność – w trosce o bezpieczeństwo, Gemini bywa zbyt restrykcyjny i może odmawiać odpowiedzi nawet na nieszkodliwe pytania, jeśli uzna je za potencjalnie ryzykowne.

### Anthropic Claude

Claude Sonnet to jeden z najważniejszych modeli językowych nowej generacji, opracowany przez firmę Anthropic – startup założony w 2021 roku przez byłych czołowych badaczy OpenAI, którzy postanowili postawić na bezpieczeństwo, etykę i transparentność w tworzeniu sztucznej inteligencji.

Pierwsze modele Claude pojawiły się w 2023 roku, a wyróżniało je podejście zwane **"Constitutional AI"**. Zamiast polegać wyłącznie na ludzkich ocenach (jak *RLHF*), Claude działa w oparciu o zestaw wbudowanych zasad – "konstytucję", którą kieruje się przy generowaniu odpowiedzi. To podejście miało zminimalizować ryzyko nieetycznych lub szkodliwych odpowiedzi, nie tracąc przy tym na jakości.

**Modele Claude podzielone są na 3 warianty**
1. Haiku – najszybszy i najlżejszy, idealny do obsługi klienta lub chatbotów.
2. Sonnet – złoty środek między mocą a szybkością, dostępny za darmo na Claude.ai.
3. Opus – topowy model do najbardziej wymagających zadań (dostępny w wersji płatnej).

**Co wyróżnia te modele?**
- Bezpieczeństwo – Claude został zaprojektowany z myślą o zgodności z wartościami ludzkimi. Jego wbudowana „konstytucja" sprawia, że model rzadziej generuje kontrowersyjne lub nieprawdziwe treści.
- Zaawansowane rozumowanie i analiza – modele Claude świetnie radzą sobie z logicznymi zadaniami, analizą danych, podsumowywaniem dokumentów i rozumieniem wykresów. Szczególnie Claude 4 Sonnet i Opus uważane są za liderów w tej dziedzinie.
- Biegłość w programowaniu – Claude Sonnet 4 uznawany jest obecnie za jeden z najlepszych modeli do kodowania – bije konkurencję w testach takich jak HumanEval czy SWE-Bench.
- Funkcja "Artifacts" – w aplikacji Claude.ai model może generować i edytować kod lub dokumenty w specjalnym panelu obok czatu – świetne narzędzie do pracy kreatywnej i iteracyjnej.

**Ograniczenia**
- Mniejsze okno kontekstowe – zaledwie 200 000 tokenów, co może być niewystarczające przy analizie dużych plików wideo, książek czy repozytoriów kodu (dla porównania: Gemini i GPT-4.1 mają ponad 1 milion tokenów).
- Ograniczona multimodalność – na razie Claude obsługuje tylko tekst i obrazy – bez dźwięku i wideo, które pojawiają się już u konkurencji
- Brak wyszukiwarki – Claude nie ma integracji z internetem – po dacie odcięcia danych nie zna najnowszych wydarzeń.
- Mniejsza kreatywność w niektórych zadaniach – użytkownicy wskazują, że w zadaniach wymagających dużej kreatywności, modele GPT mogą czasami oferować bardziej zróżnicowane i oryginalne odpowiedzi.
- Ostrożność vs. kreatywność – dzięki etycznym zabezpieczeniom Claude rzadko generuje ryzykowne treści, ale może być zbyt restrykcyjny w zadaniach wymagających odgrywania ról czy tworzenia kontrowersyjnych postaci.
- "Suche" odpowiedzi – w porównaniu z bardziej kreatywnymi modelami, takimi jak GPT, odpowiedzi mogą być bardziej formalne, rzeczowe i mniej oryginalne.

### Inne ważne modele

Warto wspomnieć też o innych modelach, poza "Wielką trójką"
1. Meta Llama – bardzo popularne modele *open-source*, które konkurują z komercyjnymi rozwiązaniami.
2. Mistral AI – największy europejski konkurent dla głównych graczy.
3. DeepSeek – popularny chiński *open-source'owy* model, który bardzo innowacyjnie podszedł do kwesti trenowania i może konkurować z największymi firmami na świecie.

## Przypadki użycia

W świecie sztucznej inteligencji nie istnieje jeden „najlepszy" model – wszystko zależy od tego, czego potrzebujesz. W 2025 roku mamy do czynienia z wyspecjalizowanymi systemami, z których każdy został zaprojektowany z myślą o konkretnych zastosowaniach.

Niektóre modele świetnie sprawdzają się w zadaniach kreatywnych, inne są niezastąpione w analizie danych czy precyzyjnym kodowaniu. Dlatego wybór odpowiedniego narzędzia to kluczowa decyzja, która może znacząco zwiększyć efektywność pracy, nauki lub twórczości.

Aby pomóc Ci w podjęciu świadomego wyboru, przygotowałem krótkie porównanie najważniejszych modeli:

1. GPT
1.1. Mocne strony – kreatywność, pisanie tekstów, nauka języków, dialogi, generowanie pomysłów
1.2. Idealny dla – copywriterów, nauczycieli, studentów, osób szukających inspiracji
1.3. Wyróżnik – świetnie radzi sobie z tworzeniem unikalnych treści i prowadzeniem naturalnych rozmów
2. Gemini
2.1. Mocne strony – ogromne okno kontekstowe (ponad 1M tokenów), integracja z Google, analiza wideo z YouTube, dostęp do najnowszych informacji
2.2. Idealny dla – badaczy, analityków, studentów, tłumaczy, osób pracujących z dużymi dokumentami
2.3. Wyróżnik – najbardziej wszechstronny model – sprawdza się zarówno w analizie tekstów, jak i multimediów
3. Claude
3.1. Mocne strony – analiza danych, programowanie, matematyka, bezpieczeństwo treści
3.2. Idealny dla – programistów, naukowców, badaczy, firm ceniących etyczną AI
3.3. Wyróżnik – precyzyjne rozumowanie, mniejsza liczba błędów, podejście zgodne z ludzkimi wartościami
4. DeepSeek
4.1. Mocne strony – otwartość, niskie koszty, dobre wsparcie dla kodowania
4.2. Idealny dla – developerów, startupów, małych firm, projektów open source
4.3. Wyróżnik – jeden z najlepszych modeli open-source z dostępem do wydajnego API w znacznie niższej cenie niż komercyjne odpowiedniki

## Podsumowanie

- Geneza AI – Artykuł przedstawia ewolucję sztucznej inteligencji od jej początków, przez przełomową architekturę Transformer (2017), aż po eksplozję popularności dzięki ChatGPT (2022).
- Główni Gracze – Analizie poddano trzy czołowe rodziny modeli: GPT od OpenAI (znane z kreatywności i omnimodalności), Gemini od Google (wyróżniające się ogromnym oknem kontekstowym i integracją z usługami Google) oraz Claude od Anthropic (skupione na bezpieczeństwie, etyce i precyzyjnym rozumowaniu).
- Modele Specjalistyczne – Wskazano, że poza "wielką trójką" istnieją ważne modele open-source, takie jak Llama, Mistral i DeepSeek, które oferują konkurencyjne możliwości przy niższych kosztach.
- Nie ma jednego "najlepszego" modelu – Głównym wnioskiem jest to, że wybór odpowiedniego narzędzia AI zależy od konkretnego zadania. GPT jest idealne do tworzenia treści, Gemini do analizy dużych zbiorów danych i multimediów, a Claude do precyzyjnego kodowania i zadań wymagających logiki.
