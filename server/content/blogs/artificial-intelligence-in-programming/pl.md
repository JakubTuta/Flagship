## Nowy partner w świecie programowania

Sztuczna inteligencja *(SI)* rewolucjonizuje kolejne branże — programowanie nie jest wyjątkiem. Narzędzia oparte na SI stają się nieodłącznym elementem warsztatu nowoczesnego dewelopera. Wspierają nas na każdym etapie pracy: od pisania kodu, przez jego analizę i debugowanie, aż po tworzenie dokumentacji. Jeszcze kilka lat temu wydawało się to nieosiągalne, a dziś trudno mi wyobrazić sobie programowanie bez wykorzystania sztucznej inteligencji.

Obecnie nawet osoby nieznające programowania mogą tworzyć aplikacje *(tzw. vibe coding)* — generując kod w czatbocie i wklejając go do edytora zintegrowanego z SI. Jako programiści nie powinniśmy się tym martwić. Zapotrzebowanie na nasze umiejętności nie zniknie — po prostu zmieni się charakter pracy. Zamiast ręcznego pisania kodu, skupimy się na projektowaniu architektury, analizie systemów oraz weryfikacji i poprawianiu kodu tworzonego przez agentów SI.

W tym artykule pokażę, jak efektywnie wykorzystać potencjał SI na przykładzie popularnych narzędzi, takich jak Claude Sonnet czy GitHub Copilot.

## Claude Sonnet: geniusz programowania

Jednym z najważniejszych graczy na rynku asystentów SI jest **Claude**, a szczególnie jego najnowszy model — **Claude Sonnet 4**. Stworzony przez firmę Anthropic, wyróżnia się wyjątkową zdolnością rozumienia kontekstu i generowania wysokiej jakości kodu.

### Jak zacząć z Claude.ai?

Rozpoczęcie pracy z Claude'em jest bardzo proste. Wystarczy wejść na **claude.ai** i założyć darmowe konto. Interfejs przypomina klasyczny czat, w którym w naturalnym języku możemy opisywać problemy, prosić o fragmenty kodu lub tłumaczenie złożonych zagadnień.

### Przesyłanie plików i magia Artifacts

Claude idzie o krok dalej niż tradycyjne czatbocie. Jedną z jego kluczowych funkcji jest możliwość **przesyłania plików**. Możemy załączyć kod źródłowy, dokumentację, a nawet bazę danych. Model przeanalizuje zawartość i odpowie w kontekście dostarczonych danych.

Tym, co jednak naprawdę wyróżnia Claude'a, jest funkcja **Artifacts**. Po wygenerowaniu kodu, strony internetowej czy diagramu, Claude tworzy osobne, interaktywne okno — tzw. „artefakt". Można w nim edytować kod, przeglądać podgląd strony i łatwo skopiować gotowe rozwiązanie. To przełomowe narzędzie, które przekształca czat w zintegrowane środowisko deweloperskie.

### Nowy poziom: praca z AI w terminalu

A co, jeśli chcemy przenieść tę interakcję z przeglądarki prosto do terminala i dać SI dostęp do całego projektu? Z pomocą przychodzą narzędzia konsolowe, które pozwalają korzystać z mocy Claude'a bezpośrednio na lokalnych plikach.

**Claude Code** działa na systemach Linux i macOS, a także na Windowsie z włączonym *WSL*. Po instalacji możemy pracować z prostym czatem w terminalu, który analizuje cały projekt, tworzy nowe pliki i edytuje istniejące — bez konieczności ręcznego kopiowania danych do przeglądarki.

### GitHub Copilot: Twój inteligentny pilot w VS Code

**GitHub Copilot** to prawdopodobnie najbardziej znane narzędzie SI dla programistów, stworzone we współpracy z OpenAI. Działa jako rozszerzenie do edytorów takich jak VS Code czy JetBrains i staje się naszym codziennym „drugim pilotem" w pisaniu kodu.

### Czat i podpowiedzi na żywo

Copilot oferuje dwie główne funkcje:
1. **Podpowiedzi kodu na żywo**: podczas pisania kodu Copilot analizuje kontekst i sugeruje całe linie lub bloki kodu. Wystarczy nacisnąć *Tab*, aby zaakceptować sugestię. Może generować powtarzalny kod, testy jednostkowe czy całe funkcje na podstawie opisu. Dodatkowo umożliwia refaktoryzację i tłumaczenie zaznaczonego fragmentu.
2. **Czat w VS Code**: zintegrowany czat pozwala na bezpośrednią interakcję w edytorze. W zakładce czatu możemy wybrać model, dodać pliki do kontekstu i rozmawiać z SI w trakcie pracy nad projektem.

## Jak zoptymalizować swoją pracę

1. **claude.ai**: idealne miejsce do rozpoczęcia projektu, pracy koncepcyjnej i debugowania. Warto opisać dokładnie swój problem lub funkcjonalność oraz dołączyć kilka plików dla kontekstu.
2. **GitHub Copilot (czat w VS Code)**: najlepszy do pracy z pojedynczymi zadaniami — zadawania konkretnych pytań i nanoszenia zmian w kodzie. Zalecane jest skupienie się na jednym problemie naraz.
3. **GitHub Copilot (inline chat)**: sprawdza się przy edycji pojedynczych funkcji lub kilku linii kodu. Unikaj zaznaczania całych plików — ten tryb oferuje najmniejszy kontekst działania.

## Inne warte uwagi narzędzia SI

W ostatnich latach pojawiło się setki narzędzi wspomagających programistów z wykorzystaniem SI. W tym gąszczu warto zwrócić uwagę na:
1. **Cursor**: edytor kodu, który od początku został zaprojektowany z myślą o integracji z SI. Nie wymaga instalowania dodatkowych rozszerzeń.
2. **Windsurf**: kolejny nowoczesny edytor kodu z wbudowanymi funkcjami SI.
3. **Amazon Q**: alternatywa dla Copilota, działająca w podobny sposób, podpowiadająca kod w czasie rzeczywistym. Ponadto oferuje także skanowanie kodu pod względem bezpieczeństwa

## Podsumowanie

Młotek nie zastąpił budowniczych — tak samo jak sztuczna inteligencja nie zastąpi programistów. Kluczem jest nauczenie się jej mądrego wykorzystania. Samo umiejętne pisanie kilku linijek kodu to dziś za mało. Rynek się zmienia — musimy się dostosować, by pozostać konkurencyjni.

Najważniejsze wnioski:
1. **Claude Sonnet**: potężny model ukierunkowany na rozwiązywanie złożonych problemów i pracę z kodem. Funkcja *Artifacts* czyni go wyjątkowym.
2. **GitHub Copilot**: najbardziej rozpoznawalne narzędzie wspomagające pisanie i analizę kodu, idealne na co dzień.
3. **Automatyzacja i szybkość**: SI świetnie radzi sobie z powtarzalnymi zadaniami i pisaniem boilerplate'u.
4. **Wsparcie i nauka**: narzędzia pomagają debugować, tłumaczyć trudne fragmenty i sugerować lepsze praktyki.
5. **Praca na wyższym poziomie abstrakcji**: SI pozwala skupić się na funkcjonalnościach, zamiast na pojedynczych liniach kodu.
6. **Weryfikacja to podstawa**: SI nadal popełnia błędy. Rola dewelopera jako recenzenta i odpowiedzialnego za końcowy kod pozostaje kluczowa.
